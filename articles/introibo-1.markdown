**V**Introibo ad altare Dei.\
**R**Ad Deum qui lætificat juventutem meam.\
**V**Judica me, Deus, et discerne causam meam de gente non sancta: ab
homine iniquo, et doloso erue me.\
**R**Quia tu es, Deus, fortitudo mea: quare me repulisti, et quare
tristis incedo, dum affligit me inimicus?\
**V**Emitte lucem tuam, et veritatem tuam: ipsa me deduxerunt, et
aduxerunt in montem sanctum tuum, et in tabernacula tua.\
**R**Et introibo ad altare Dei: ad Deum qui lætificat juventutem meam.\
**V**Confitebor tibi in cithara, Deus, Deus meus: quare tristis es,
anima mea, et quare conturbas me?\
**R**Spera in Deo, quoniam adhuc confitebor illi: salutare vultus mei,
et Deus meus.\
**V**Gloria Patri, et Filio, et Spiritui Sancto.\
**R**Sicut erat in principio et nunc, et semper, et in sæcula sæculorum.
Amen.\
**V**Introibo ad altare Dei.\
**R**Ad Deum qui lætificat juventutem meam.\
**V**Adjutorium nostrum in nomine Domini.\
**R**Qui fecit cælum et terram.
