**V**Non intres in judícium cum servo tuo, Dómine, quia nullus apud te
justificábitur homo, nisi per te ómnium peccatórum ei tribuátur
remíssio. Non ergo eum, quæsúmus, tua judiciális senténtia premat, quem
tibi vera supplicátio fidei christiánæ comméndat: sed, grátia tua illi
succurrénte, mereátur evádere judícium ultiónis, qui, dum víveret,
insígnitus est signáculo sanctæ Trinitátis: Qui vivis et regnas in
sǽcula sæculórum.

**R**Amen
