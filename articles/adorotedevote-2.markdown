Ik aanbid met eerbied U, verborgen God,\
die hier onder tekens waarlijk Zich verschuilt:\
aan U onderwerpt zich heel en al mijn hart,\
want U schouwend weet ik dat het niets vermag.

Oog en smaak en tastzin wordt in U misleid,\
het geloof steunt veilig slechts op het gehoor;\
ik geloof al wat Gods Zoon vérkondigd heeft,\
niets is meer waar dan het woord der Waarheid zelf.

Op het kruis ging slechts uw heil'ge Godheid schuil,\
hier blijft echter ook uw mensheid diep verhuld;\
toch belijdend beide met een vast geloof,\
vraag ik wat berouwvol U de rover vroeg.

Ik zie niet uw wonden, als eens Thomas deed,\
toch wil ik belijden U als mijnen God;\
doe in U geloven mij steeds méér en meer,\
doe mij op U hopen, U beminnen slechts.

O gedachtenisteken van des Heren dood,\
levend Brood, dat aan den mens het leven geeft,\
geef mij dat mijn geest in U zijn leven vindt,\
geef hem als zijn zoetheid U te smaken steeds.

Pelikaan vol goedheid, Jesus onze Heer,\
reinig mij, onreine, door uw zuiver Bloed,\
waarvan éne druppel zelfs verlossen kan\
heel het wereldrond van al zijn zondigheid.

Jesus, dien gesluierd ik hier nu aanschouw,\
moge lessen, bid ik, zich mijn grote dorst;\
dat ik ongesluierd ziende uw aangezicht,\
zalig zij door 't schouwen van uw heerlijkheid. Amen.
