Kom Schepper, Geest, daal tot ons neer,\
houd Gij bij ons uw intocht, HeerÍ¾\
vervul het hart dat U verbeidt,\
met hemelse barmhartigheid.

Gij zijt de gave Gods, Gij zijt\
de grote Trooster in de tijd,\
de bron waaruit het leven springt,\
het liefdevuur dat ons doordringt.

Gij schenkt uw gaven zevenvoud,\
O hand die God ten zegen houdt,\
O taal waarin wij God verstaan,\
wij heffen onze lofzang aan.

Verlicht ons duistere verstand,\
geef dat ons hart van liefde brandt,\
en dat ons zwakke lichaam leeft\
vanuit de kracht die Gij het geeft.

Verlos ons als de vijand woedt,\
geef ons de vrede weer voorgoed,\
Leid Gij ons voort, opdat geen kwaad,\
geen ongeval ons leven schaadt.

Doe ons de Vader en de Zoon\
aanschouwen in de hoge troon,\
O Geest van beiden uitgegaan,\
wij bidden U gelovig aan.

Aan God de Vader zij de eer\
en aan de opgestane Heer\
en aan de Geest die troost en leidt\
van eeuwigheid tot eeuwigheid. Amen
