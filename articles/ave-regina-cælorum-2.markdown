Ave, Regína cælorum\
Ave, Dómina angelorum,\
Salve, radix, salve, porta\
Ex qua mundo lux est orta.

Gaude, Virgo gloriosa,\
Super omnes speciosa;\
Vale, o valde decora\
Et pro nobis Christum exora.

**V**Dignáre me laudáre te, Virgo sacrata\
**R**Da mihi virtutem contra hostes tuos.

Oremus.\
Concede, misericors Deus, fragilitati nostræ præsidium : ut, qui sanctæ
Dei Genitricis memoriam agimus ; intercessionis ejus auxilio, a nostris
iniquitatibus resurgamus.\
Per eundem Christum Dominum nostrum.
