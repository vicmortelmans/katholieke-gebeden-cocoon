Tunc tres quasi ex uno ore laudabant et glorificabant et benedicebant
Deo in fornace.

Benedícite, omnia opera Dómini, Dómino.\
Laudate et superexaltate eum in sǽcula.\
Benedícite, Angeli Dómini, Dómino.\
Benedícite, cæli, Dómino.\
Benedícite, aquæ omnes\
quæ super cælos sunt, Dómino.\
Benedícite, omnes exércitus Dómini, Dómino.\
Benedícite, sol et luna Dómino.\
Benedícite, stellæ cæli, Dómino.

Benedícite, omnes imber et ros, Dómino.\
Benedícite, omnes venti, Dómino.\
Benedícite, ignis et æstus, Dómino.\
Benedícite, frigus et algor Dómino.\
Benedícite, rores et pluviæ, Dómino.\
Benedícite, glacies et gelu, Dómino.\
Benedícite, pruina et nives, Dómino.\
Benedícite, noctes et dies, Dómino.\
Benedícite, lux et ténebræ, Dómino.\
Benedícite, fúlgura et nubes, Dómino.

Benedicat terra Dómino.\
laudet et superexaltet eum in sæcula.\
Benedícite, montes et colles, Dómino.\
Benedícite, universa germinantia in terra, Dómino.\
Benedícite, fontes, Dómino.\
Benedícite, mária et flúmina, Dómino.\
Benedícite, cete, et omnia\
quæ moventur in aquis, Dómino.\
Benedícite, omnes vólucres cæli, Dómino.\
Benedícite, omnes bestiæ et pécora, Dómino.\
Laudate et superexaltate eum in sæcula.

Benedícite, filii hominum, Dómino.\
Benedícite, Israel, Dómino.\
Benedícite, sacerdotes Dómini, Dómino.\
Benedícite, servi Dómini, Dómino.\
Benedícite, spiritus et animæ justórum, Dómino.\
Benedícite, sancti et húmiles corde, Dómino\
Benedícite, Ananía, Azaria, Misaël, Dómino.\
Laudate et superexaltate eum in sæcula.\
Benedicamus Patrem et Filium cum Santo Spíritu.\
Laudemus et superexaltemus eum in sæcula.\
Benedictus est, Dómine, in firmamento cæli\
et laudábilis, et superexaltatus in sæcula.

Tunc tres quasi ex uno ore laudabant et glorificabant et benedicebant
Deo in fornace.
