Waarom razen de volken, Bluffen de naties,\
Komen de koningen der aarde bijeen, Spannen de vorsten samen tegen
Jahweh en zijn Gezalfde:\
"Laat ons hun ketens verbreken, Ons van hun boeien ontslaan!"\
Die in de hemelen woont, lacht hen uit, Jahweh bespot ze;\
Dan dreigt Hij ze toornig, Doet ze rillen voor zijn gramschap:\
"Ik zelf stel Mij een koning aan, Op Sion, mijn heilige berg!"\
Nu wil Ik Jahwehâ€™s beslissing verkonden; Hij heeft Mij gezegd: Gij zijt
mijn Zoon; Ik heb U heden verwekt.\
Vraag Mij: dan geef Ik U de volkeren tot erfdeel, En de grenzen der
aarde tot uw bezit;\
Gij moogt ze vermorzelen met ijzeren knots, En stuk slaan als een aarden
pot.\
Koningen, bedenkt het dus wel; Weest gewaarschuwd, wereldregeerders!\
Dient Jahweh in vreze; Beeft, en kust Hem de voeten!\
Anders ontsteekt Hij in toorn, en loopt gij uw verderf tegemoet, Want
licht kan zijn gramschap ontvlammen.\
Gelukkig, wie tot Hem zijn toevlucht neemt!
