O félicem virum, beátum Joseph, cui datum est, Deum, quem multi reges
voluérunt vidére et non vidérunt, audíre et non audiérunt, non solum
vidére et audíre, sed portáre, deosculári, vestíre et custodíre !

**V**Ora pro nobis, beáte Joseph.

**R**Ut digni efficiámur promissiónibus Christi.

Deus, qui dedísti nobis regále sacerdótium: præsta, quǽsumus; ut, sicut
beátus Joseph unigénitum Fílium tuum, natum ex María Vírgine, suis
mánibus reverénter tractáre méruit et portáre, ita nos fácias cum cordis
mundítia et óperis innocéntia tuis sanctis altáribus deservíre, ut
sacrosánctum Fílii tui Corpus et Sánguinem hódie digne sumámus, et in
futúro sǽculo prǽmium habére mereámur ætérnum. Per eúndem Christum,
Dóminum nostrum.

Amen
